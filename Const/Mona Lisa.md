# Capitole
- [Descriere](/articol/Mona%20Lisa#descriere)
- [Istoric](/articol/Mona%20Lisa#istoric)
- [Influențe](/articol/Mona%20Lisa#influențe)
- [Legături externe](/articol/Mona%20Lisa#legături-externe)
---
<img src="https://upload.wikimedia.org/wikipedia/commons/thumb/e/ec/Mona_Lisa%2C_by_Leonardo_da_Vinci%2C_from_C2RMF_retouched.jpg/640px-Mona_Lisa%2C_by_Leonardo_da_Vinci%2C_from_C2RMF_retouched.jpg" style="width:300px; padding-left:20px" align="right">

## Descriere
**Gioconda** sau **Mona Lisa** este o
pictură celebră a lui Leonardo da
Vinci, realizată în anii
1503-1506, reprezentând o femeie
cu expresie gânditoare și un surâs abia schițat. *Mona* este
prescurtarea cuvântului *Madonna* (*Doamna*). Este considerată cea mai
renumită operă din istoria picturii. Puține alte tablouri au fost
atât de mult reproduse sau discutate. În prezent tabloul este expus la
Muzeul Luvru din
Paris, fiind atracția principală pentru orice
vizitator.

Este vorba de o pictură în ulei pe lemn de
plop cu dimensiunea de 77 x 53 cm. Natura
imaginii redate a făcut subiectul a nenumărate interpretări. În general,
se poate spune că vivacitatea și ambiguitatea fizionomiei Giocondei se
datorează procedeului de pictură *„[sfumato](/articol/Sfumato)”*, dând
tabloului un aer misterios. Caracteristica principală a portretului este
surâsul enigmatic. Sigmund Freud a
interpretat acest surâs ca simbol al atracției erotice a lui Leonardo
față de mama sa Complex Oedip.
Identitatea personajului portretizat nu este încă sigură, deși recent
cercetătorul Giuseppe Pallanti din
tinde să confirme afirmația lui Giorgio
Vasari, după care ar fi vorba de *Monna Lisa
Gherardini*, membră a micii nobilimi rurale din
Toscana. Cercetări anterioare ajunseseră la
concluzia că portretul ar reda figura unei înstărite doamne florentine,
*Madonna Lisa del Giocondo*, al cărei nume ar explica și a doua denumire
a tabloului.

Pictura reprezintă unul din primele portrete pe fondul unui
peisaj imaginar. O caracteristică interesantă este
că fundalul nu este uniform, partea din stânga este evident la un nivel
mai jos decât în dreapta, fiind probabil adăugată mai târziu în cursul
realizării compoziției. Tabloul a fost restaurat în mai multe rânduri.
Analizele cu raze Röntgen au revelat încă
trei straturi de pictură sub cel vizibil.

## Istoric
Istoria tabloului este plină de peripeții. Leonardo era foarte atașat de
el și îl purta totdeauna cu sine în călătorii, inclusiv atunci când
regele Francisc I l-a invitat în
1516 să se stabilească în
Franța, în castelul din
Amboise. Regele i-a cumpărat tabloul, care a fost
expus mai întâi la palatul Fontainebleau,
mai târziu la Versailles. După Revoluția
Franceză este expus la Luvru, Napoleon
Bonaparte l-a luat pentru propriul său
dormitor, apoi a revenit la muzeul Luvru. În timpul Războiului
franco-prusac din
1870-1871 a stat ascuns într-un
loc necunoscut. În ziua de 22 august
1911 se constată dispariția tabloului din muzeu.
Poetul Guillaume Apollinaire este
suspectat de furt și arestat, în ziua de 7
septembrie este interogat și Pablo
Picasso, dar ambii sunt eliberați din lipsă
de dovezi. S-a descoperit că un angajat de la muzeul Luvru, de origine
italiană, Vincenzo Perugia, convins că tabloul aparține
Italiei, l-a furat purtându-l sub manta la ieșirea
din muzeu. A fost descoperit când a încercat să-l vândă unui negustor de
opere de artă din [Florența](/articol/Florența). După ce a fost expus
în principalele orașe ale Italiei, revine la Luvru în
1913. În 1956, partea inferioară a
tabloului suferă daune serioase în urma unui atentat cu o soluție
acidă, iar câteva luni mai târziu un vizitator a
aruncat în el o piatră. În prezent se află protejat sub o sticlă
incasabilă. În anul 1962 a fost expus în
America la York
și Washington, D.C., iar în anul
1974 la Tokyo și
Moscova.

## Influențe

În epoca modernă, artiștii avangardiști au
utilizat des motivul acestei picturi, realizând chiar variații
caricaturale ale acesteia. Printre cele mai
notabile este cea suprarealistă a lui
Salvador Dalí, intitulată *Autoportret ca
Mona Lisa*, care a adăugat mustăți chipului
femeii.

La Muzeul Prado a fost descoperită o copie a
acestei picturi. Conform experților, acest tablou a fost pictat tot
în secolul al XVI-lea de unul din discipolii lui Leonardo da
Vinci.

## Legături externe

-   [Muzeul Louvre :
    Gioconda](http://www.insecula.com/oeuvre/O0017136.html)
-   [Louvre.fr](http://www.louvre.fr)
-   [Femei Gioconda](http://www.gioconda.ro)
-   [Who is Mona Lisa?](http://www.kleio.org/monalisa/mlnews_eng.html)
-   [Who the Mona Lisa
    Is](http://sites.google.com/site/whothemonalisais2017/) 2017, TXu
    2-064-715, Google Site.
-   [Isabella of Aragon, Duchess of Milan, the real woman behind "Mona
    Lisa"](http://www.kleio.org/monalisa/g_eng/374.htm)
-   [De ce e Mona Lisa cea mai cunoscută pictură din
    lume?](http://www.historia.ro/exclusiv_web/portret/articol/ce-e-mona-lisa-cea-mai-cunoscuta-pictura-lume)
    , 17 martie 2011, Iulia Statica, Sorin Oane, *Historia*
-   [Misterul Mona Lisei – ce ascunde portretul
    Giocondei?](http://www.descopera.ro/cultura/928928-misterul-mona-lisei-ce-ascunde-portretul-giocondei),
    3 decembrie 2009, Daniel Nicolescu, *Descoperă*
-   [Gioconda sau surasul Lisei lui da
    Vinci](http://www.revistamagazin.ro/content/view/9150/20/) , 29
    decembrie 2011, George Cusnarencu, *Revista Magazin*
-   [Istorii mai puțin știute: Furtul Giocondei
    (I)](http://www.amosnews.ro/arhiva/istorii-mai-putin-stiute-furtul-giocondei-i-18-10-2008),
    18 octombrie 2008, Costin Tuchilă, *Amos News*
-   [Istorii mai puțin știute: Furtul Giocondei
    (II)](http://www.amosnews.ro/arhiva/istorii-mai-putin-stiute-furtul-giocondei-ii-25-10-2008),
    25 octombrie 2008, Costin Tuchilă, *Amos News*
-   [Misterul Mona
    Lisa](http://www.amosnews.ro/arhiva/misterul-mona-lisa-23-01-2010),
    23 ianuarie 2010, *Amos News*