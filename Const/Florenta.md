# Capitole
- [Generalități](/articol/Florența#generalități)
- [Istoric](/articol/Florența#istoric)
- [Lăcașuri de cult](/articol/Florența#lăcașuri-de-cult)
- [Palate ale Renașterii](/articol/Florența#palate-ale-renașterii)
- [Obiective turistice](/articol/Florența#obiective-turistice)
- [Coridorul Vasari](/articol/Florența#coridorul-vasari)
- [Economie](/articol/Florența#economie)
- [Transporturi](/articol/Florența#transporturi)
- [Legături externe](/articol/Florența#legături-externe)
- [Imagini](/articol/Florența#imagini)
---
<img src="https://upload.wikimedia.org/wikipedia/commons/thumb/6/63/Collage_Firenze.jpg/1280px-Collage_Firenze.jpg?1673441385440" style="width:400px; padding-left:20px" align="right">

**Florența** este capitala regiunii italiene
Toscana și a provinciei
Florența. Este cel mai populat oraș din
Toscana, cu o populație de 367.569 de locuitori
(1.500.000 în zona metropolitană).

## Generalități

Orașul se află pe râul Arno și este cunoscut pentru
istoria și importanța sa în Evul Mediu și în
Renaștere, în special pentru arta și arhitectura
sa. Un centru comercial și economic medieval, fiind unul dintre cele mai
bogate orașe ale timpurilor, Florența este considerat locul de
naștere al Renașterii italiene; de
fapt a fost numită Atena din Evul
Mediu. A fost mult timp sub conducerea de
facto a Familiei
Medici. Din 1865 până în 1870 orașul a fost
de asemenea capitala Regatului Italiei.

Centrul istoric al Florenței
atrage anual milioane de turiști și a fost declarat de
UNESCO Patrimoniu
mondial în
1982. Florența este unul din cele mai frumoase orașe
din lume, cu o istorie și
cultură remarcabilă. Centrul istoric din Florența
este alcătuit din numeroase piețe elegante, palate renascentiste,
academii], parcuri,
grădini, biserici,
mănăstiri, muzee, galerii de
artă și ateliere. Orașul este una din cele mai căutate destinații
turistice din lume.

Orașul oferă o gamă largă de colecții de artă, în special cele găzduite
de Palazzo Pitti și de la Galeria
Uffizi, (care primește aproximativ 1,6
milioane de turiști pe an). Florența este probabil ultimul oraș
conservat al Renașterii din lume și este considerat de mulți ca fiind
capitala italiană a artei. Acesta a fost locul de naștere sau de
domiciliu a numeroase personalități istorice marcante, cum ar fi:
Dante,
Boccaccio, Leonardo da
Vinci, Amerigo
Vespucci,
Botticelli, Niccolò
Machiavelli,
Brunelleschi,
Michelangelo,
Donatello, Galileo
Galilei, Catherine de'
Medici, Antonio
Meucci, Guccio
Gucci, Salvatore
Ferragamo, Roberto
Cavalli, Florence
Nightingale și Emilio
Pucci.

## Istoric

Florența are o istorie lungă și plină de evenimente, fiind un oraș
roman, apoi capitala republicii
florentine și leagănul renașterii
italiene. Florența a fost unul din cele
mai importante orașe din Europa și din lume pentru aproximativ 250 de
ani - de la 1300 la 1500.

Influența Florenței în domeniile artei și culturii era așa de puternică
încât dialectul vorbit în secolul al
XIV-lea a fost și este baza limbii
italiene literare. Aproape toți scriitorii
și poeții din literatura italiană sunt oarecum legați de Florența, acest
lucru ducând în cele din urmă la adoptarea dialectului florentin mai
presus de toate dialectele locale, ca limbă literară.

## Lăcașuri de cult

-   Baptisteriul San Giovanni,
    stil romanic secolul
    XI-secolul XII
-   Domul Santa Maria del
    Fiore, stil romanic și
    gotic secolul XII-secolul
    XIV
-   Santa Croce - stil
    gotic (cu monumentele funerare ale lui Dante
    Alighieri,
    Michelangelo, Galileo
    Galilei, Niccolò
    Machiavelli etc.)
-   Biserica San
    Lorenzo, construită
    în 390, reconstruită în 1425 de
    Brunelleschi, cu monumentele funerare ale
    familiei Medici.
-   Biserica Ognissanti,
    cu picturi de Sandro Botticelli,
    Domenico Ghirlandaio etc.

## Palate ale Renașterii

-   Palazzo Vecchio
-   La Galleria degli Uffizi
-   Palazzo del Podestà
-   Palazzo Pitti
-   Palazzo Strozzi

## Obiective turistice

- Domul Santa Maria del Fiore,
- campanila și baptisteriul San
Giovanni,
- Biblioteca
"Laurenziana" a lui Michelangelo,
- Ponte Vecchio;
- Universitatea (1321),
- Academia de Artă,
- Galeria Uffizi,
- Palazzo Pitti,
- Muzeul Național Bargello,
- Muzeul de Arheologie,
- Centrul de Circulație,
- Palatul Gondi,
- Palatul Medici,
- Biserica Santa Maria Novella,
- Biserica Santa Trinità,
- Bazilica Santa Croce,
- Biserica San Lorenzo,
- Piazzale Michelangelo, unde se află replica în bronz a statuii lui David etc.

## Coridorul Vasari

Un coridor secret (asemănător "Pasajului Borgo" din Vatican) se găsește
la Florența. La cererea ducelui Cosimo I de Medici, Giorgio Vasari a
construit în 1565 "Il Corridoio vasariano", o pasarelă secretă, care
unea Palazzo Vecchio (reședința oficială) cu Palazzo Pitti, parcurgând
Muzeul Uffizi și traversând apoi fluviul Arno peste Ponte Vecchio.
Coridorul a servit ca posibilitate de refugiu pentru familia ducală, în
caz de necesitate.

## Economie

Principalele ramuri industriale ale Florenței sunt industria textilă,
marochinăria și prelucrarea metalelor prețioase.

Turismul este bine dezvoltat.

## Transporturi

În anul 1992 a fost dată în folosință Calea ferată de mare viteză Florența-Roma , parte a
proiectului căilor ferate de mare viteză din
Italia. Principala
stație feroviară a orașului este Gara Firenze Santa Maria Novella.

## Personalități

-   Dante Alighieri
    1265-1321, poet, filozof și
    om de stat
-   Leonardo da Vinci
    1452-1519, a fost unul
    dintre cei mai de seamă reprezentanți al Renașterii.
-   Alberto Magnelli, artist
-   Lorenzo De'Medici
    1449 - 1492, numit "il
    Magnifico"
-   Niccolò Machiavelli
    1469 – 1527, gânditor
    politic
-   Girolamo Savonarola (†
    1498, călugăr
    dominican, filosof
-   Giovanni Domenico Ferretti
    (1692-1768), pictor
-   Francisc al II-lea de
    Habsburg-Lothringen, ultimul împărat romano-german, ulterior împărat
    al Austriei (cu numele de Francisc I)
-   Filippo Neri, sfânt
-   Benvenuto Cellini, giuvaergiu și
    sculptor
-   Vittoria Puccini, actriță

## Legături externe

-   [Ghid de Turism la Florența](http://www.firenze-tourism.com/ro/)
-   [Florence Photos](http://www.florence-photos.eu) (English)
-   [Florenta - eterna
    Renaștere](http://www.revistamagazin.ro/content/view/8336/7/) , 6
    ianuarie 2011, *Revista Magazin*
-   [Florenta - Acolo toamna vine
    degeaba](http://jurnalul.ro/special-jurnalul/florenta-acolo-toamna-vine-degeaba-10658.html),
    8 octombrie 2006, Cornelia Preda, *Jurnalul Național*

## Imagini

-   [Florența: Călătorie virtuală în orașul
    Renașterii](http://www.compart-multimedia.com/virtuale/us/florence/florence.htm)
    (Engleză/Italiană)
-   [Fotografii ale palatelor
    Renașterii](http://www.doroundjuergen.de/Florenz/palazzi.htm)
-   [Panorama of Florence by
    satellite](http://www.florenceitalyholiday.com/florence_map.htm)
-   [Photo Gallery of
    Florence](http://fotogalerien.ch/index.php?gallery=10&lang=2)